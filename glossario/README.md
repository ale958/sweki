# sweki/glossario

Directory contenente un glossario di termini, nei seguenti formati:
* MySQL ([`glossario.sql`](glossario.sql));
* XHTML ([`index.html`](https://fiup.github.io/sweki/glossario/index.html));
* PDF (come appendice di [`sweki.pdf`](https://github.com/FIUP/sweki/raw/master/tex/sweki.pdf));
* Markdown (il file che stai leggendo).

Di seguito i termini del glossario:
* __accoppiamento__: Grado di dipendenza tra le varie componenti di un sistema. Inglese: _coupling_.
* __algoritmo__: Sequenza finita di passi per la risoluzione di un problema. Inglese: _algorithm_.
* __allocazione di risorse (per un progetto)__: Assegnare attività a ruoli e, poi, ruoli a persone.
* __ambiente di lavoro__: L'insieme di persone, di ruoli, di procedure e l'infrastruttura la cui qualità determina la produttività del progetto. Inglese: _work environment_.
* __amministratore di progetto (profilo professionale)__: Chi controlla che ad ogni istante della vita del progetto le risorse (umane, materiali, economiche e strutturali) siano presenti e operanti; inoltre, gestisce la documentazione e controlla il versionamento e la configurazione. Inglese: _project administrator_.
* __analisi dei requisiti__: Definire cosa bisogna fare. Inglese: _requirements analysis_.
* __analisi dinamica__: Valutazione di un sistema (o di una sua componente) basata sul suo comportamento durante l'esecuzione. Inglese: _dynamic analysis_.
* __analisi statica__: Valutazione di un sistema (o di una sua componente) basata sulla sua forma, struttura, contenuto o documentazione. Inglese: _static analysis_.
* __analista (profilo professionale)__: Chi ha il compito di individuare, a partire dai bisogni del cliente, il problema da fornire ad un progettista; fa l'analisi dei requisiti. Inglese: _analyst_.
* __application logic__: La parte di un software che è specifica di quel software e non è intesa per essere riusata in altri software.
* __architettura__: La struttura organizzativa di un sistema o componente. Inglese: _architecture_.
* __attività__: Parte di un processo che dev'essere compiuta entro un determinato periodo di tempo. Inglese: _activity_.
* __baseline__: Nel ciclo di vita di un progetto, punto d'arrivo tecnico dal quale non si retrocede.
* __batteria di prove__: Insieme di casi di prova. Inglese: _test suite_.
* __best practice__: La prassi che, per esperienza e per studio, abbia mostrato di garantire i migliori risultati in circostanze note e specifiche.
* __bibliografia__: Elenco delle fonti di un documento. Inglese: _bibliografy_.
* __budget__: Tempo e denaro a disposizione.
* __business logic__: La parte di un software che ha a che fare con il dominio applicativo del software; questa parte è tipicamente riusabile e quindi condivisa tra diversi software che operano nello stesso dominio.
* __caos__: Contrario di organizzazione. Inglese: _chaos_.
* __caso d'uso__: Insieme di scenari che hanno in comune un obiettivo per un utente. Inglese: _use case_.
* __caso di prova__: Terna di valori (input, output, ambiente) che specifica il comportamento che un sistema (o parte di esso) deve avere in un caso specifico. Inglese: _test case_.
* __ciclo di vita (di un prodotto)__: Insieme degli stati che il prodotto assume, dal concepimento al ritiro. Inglese: _software product life cycle_.
* __ciclo di vita dello sviluppo (di un prodotto)__: Parte del ciclo di vita di un prodotto che riguarda il suo sviluppo. Inglese: _software development life cycle_.
* __ciclo PDCA (o ciclo di Deming)__: Schema iterativo di auto-miglioramento che consiste di quattro punti: Plan (individuare obiettivi di miglioramento), Do (eseguire ciò che si è pianificato), Check (verificare se ha funzionato) e Act (agire per correggersi). Inglese: _PDCA cycle_.
* __CoCoMo (Constructive Cost Model)__: Modello per la stima dei costi di un progetto, in tempo/persona. Inglese: _CoCoMo_.
* __coerenza__: L'esser composto da parti che non sono in disaccordo tra loro, cioè non affermano cose che si contraddicano. Inglese: _consistency_.
* __coesione__: Grado di relazione tra parti associate di un sistema che concorrono agli stessi obiettivi. Inglese: _cohesion_.
* __compito__: Parte di un'attività. Inglese: _task_.
* __complessità ciclomatica__: Misura quantitativa del numero di cammini linearmente indipendenti che il codice sorgente di un programma può percorrere. Inglese: _cyclomatic complexity_.
* __componente__: Insieme di unità funzionalmente coese; parte di un sistema. (In Java, rappresentabile da uno o più package.) Inglese: _component_.
* __configuration item (CI)__: Parte della configurazione di un software. Inglese: _configuration item_.
* __configurazione__: Di quali parti si compone un prodotto e il modo in cui esse stanno assieme. Inglese: _configuration_.
* __controllore della qualità (profilo professionale)__: Funzione aziendale (e non ruolo di progetto) che accerta la qualità dei prodotti.
* __copertura del codice__: Percentuale di codice sorgente eseguito durante un caso di prova. Inglese: _code coverage_.
* __criticità__: Distanza troppo breve tra attività dipendenti.
* __design pattern__: Soluzione progettuale generale ad un problema ricorrente.
* __diagramma dei casi d'uso__: Grafo orientato che mostra gli attori, i casi d'uso e le relazioni tra essi: ogni nodo è un attore o un caso d'uso; ogni arco è una comunicazione tra un attore e un caso d'uso oppure una relazione (di estensione, inclusione o generalizzazione) tra due casi d'uso o tra due attori. Inglese: _use case diagram_.
* __diagramma di Gantt__: Diagramma che rappresenta la durata, la sequenzialità e il parallelismo delle attività di un progetto. Inglese: _Gantt diagram_.
* __diagramma PERT (Project Evaluation and Review Technique)__: Rete che rappresenta le dipendenze temporali (e le criticità) tra attività di un progetto. Inglese: _PERT diagram_.
* __diagramma WBS (Work Breakdown Structure)__: Diagramma che decompone in modo gerarchico le attività di un progetto in sotto-attività (coese ma non necessariamente sequenziali). Inglese: _WBS diagram_.
* __disciplinato__: Che segue le norme (anzi, la best practice). Inglese: _disciplined_.
* __documentazione__: Tutto ciò che documenta le attività di un progetto. Inglese: _documentation_.
* __efficacia__: Conformità alle attese. Inglese: _effectiveness_.
* __efficienza__: Contenimento dei consumi per raggiungere un obiettivo. Inglese: _efficiency_.
* __errore__: Stato del sistema che, se attivato, produce un malfunzionamento. Inglese: _error_.
* __fase (di un ciclo di vita)__: Durata temporale (che non si ripete) entro uno stato del ciclo di vita e un altro. Inglese: _phase_.
* __framework__: Struttura di supporto su cui un software può essere organizzato e progettato.
* __gestione della qualità__: L'insieme dei processi che assicurano che prodotti e implementazioni di processi rispettino gli obiettivi di qualità (di un'organizzazione) e soddisfino gli stakeholder. Inglese: _quality management_.
* __glossario__: Elenco dei significati dei termini più rilevanti di un documento. Inglese: _glossary_.
* __guasto__: Causa di un errore. Inglese: _fault_.
* __impegno__:  Inglese: _commitment_.
* __incarico__:  Inglese: _assignment_.
* __indice analitico__: Elenco ordinato delle corrispondenze tra particolari termini importanti di un documento e la loro ubicazione in esso. Inglese: _index_.
* __indice generale__: Elenco delle parti di un documento. Inglese: _table of contents_.
* __infrastruttura (di un progetto)__: Tutte le risorse hardware e software del progetto.
* __ingegneria__: L'applicazione di princìpi scientifici e matematici per scopi pratici. Inglese: _engineering_.
* __ingegneria del software__: Applicazione di un approccio sistematico, disciplinato e quantificabile allo sviluppo, al funzionamento e al mantenimento del software. Inglese: _software engineering_.
* __inspection__: Tecnica di analisi statica che consiste nell'eseguire una lettura mirata, alla ricerca di errori noti.
* __integrazione continua__: Pratica di sviluppo in cui i membri di un progetto integrano il loro lavoro frequentemente (quotidianamente) in modo automatizzato. Inglese: _continuous integration_.
* __LaTeX__: Sistema di composizione tipografica che utilizza TeX come motore.
* __legge di Parkinson__: Work expands to fill the time available. Inglese: _Parkinson's law_.
* __malfunzionamento__: Esecuzione di un software difforme dalle attese. Inglese: _failure_.
* __marcatore__: Istruzione che un programma deve eseguire per trattare nel modo specificato dall'utente una porzione di testo specificata. Inglese: _mark-up_.
* __metodo di lavoro__: Metodo di lavoro. Inglese: _way of working_.
* __metrica__: L'interpretazione di un sistema di unità di misura. Inglese: _metric_.
* __milestone__: Punto nel tempo associato ad un valore strategico.
* __misura__: Risultato di una misurazione.
* __misurazione quantitativa__: L'uso di una metrica per assegnare un valore su una scala predefinita. Inglese: _quantitative measurement_.
* __modello__: Astrazione della realtà. Inglese: _model_.
* __modulo__: L'elemento atomico dell'architettura di un software; tipicamente una classe o un interfaccia. Inglese: _module_.
* __organizzazione__: Aggregato di persone [?] che agiscono in modo sistematico, disciplinato e quantificabile; contrario di caos. Inglese: _organization_.
* __pianificazione__: Organizzare e controllare tempo, risorse e risultati. Inglese: _planning_.
* __prassi__: Modo di fare. Inglese: _practice_.
* __processo (ingegneristico)__: Insieme di attività correlate e coese che trasformano ingressi in uscite, consumando risorse nel farlo. Inglese: _process_.
* __processo definito__: Specializzazione del processo standard necessaria per adattarlo ad esigenze specifiche di progetto.
* __processo di progetto__: Istanza di un processo definito che utilizza risorse aziendali per raggiungere obiettivi prefissati (processo calato nella realtà aziendale).
* __processo software__: Processo che porta ad un prodotto software. Inglese: _software process_.
* __produttività__: Rapporto tra valore e costo. Inglese: _productivity_.
* __profilo professionale__: Insieme di competenze (tecnologiche e metodologiche) e un'esperienza (espressa in anni e partecipazione a progetti) che fanno da requisiti per l'assunzione di un ruolo in un progetto. Inglese: _professional profile_.
* __progettazione__: Definizione dell'architettura, delle componenti, delle interfacce e delle altre caratteristiche di un sistema o componente. Inglese: _design_.
* __progettazione architetturale__: Definizione delle componenti e di come esse sono organizzate in un sistema. Inglese: _architectural design_.
* __progettazione di dettaglio__: Definizione del comportamento delle componenti di un sistema, con un livello di dettaglio tale per cui le componenti possano essere implementate. Inglese: _detailed design_.
* __progettista (profilo professionale)__: Chi sintetizza una soluzione a partire dalle specifiche di un problema già analizzato. Inglese: _designer_.
* __progetto__: Insieme di compiti da svolgere in modo collaborativo a fronte di un incarico (che diventa poi un impegno). Inglese: _project_.
* __programmatore (profilo professionale)__: Chi implementa una parte della soluzione dei progettisti. Inglese: _programmer_.
* __protocollo__: Accordo di interfacce. Inglese: _protocol_.
* __qualifica__: Verifica e validazione ("V&V"), cioè quei processi che assicurano la qualità di un prodotto durante il suo ciclo di vita.
* __qualità__: L'insieme delle caratteristiche di un'entità che ne determinano la capacità di soddisfare esigenze espresse e implicite. Inglese: _quality_.
* __quality assurance__: Insieme di attività che valutano i processi con i quali un prodotto viene sviluppato.
* __quantificabile__: Esprimibile in modo quantitativo. Inglese: _quantifiable_.
* __raccomandazione__: Norma di progetto suggerita, non sottoposta a verifica. Inglese: _recommendation_.
* __ramo (di un repository)__: Insieme di versioni di file sorgente in evoluzione. Inglese: _branch_.
* __regola__: Norma di progetto sottoposta a verifica. Inglese: _rule_.
* __rendimento decrescente, legge del__: Man mano che si aumenta lo sforzo, il rendimento cresce inizialmente ma poi diminuisce sempre più. Inglese: _diminishing returns_.
* __repository__: Base di dati centralizzata nella quale risiedono, individualmente, tutti i CI di ogni baseline nella loro storia completa.
* __requisito__: Bisogno da soddisfare o vincolo da rispettare. Inglese: _requirement_.
* __requisito di processo__: Vincolo sullo sviluppo del prodotto.
* __requisito di prodotto__: Bisogno o vincolo sul prodotto da sviluppare.
* __requisito di sistema__: Definizione formale e dettagliata di una funzione del sistema. Inglese: _system requirement_.
* __requisito funzionale__: (di un prodotto software) servizio che il prodotto deve fornire. Inglese: _functional requirement_.
* __requisito non funzionale__: (di un prodotto software) vincolo su uno o più servizi che il prodotto fornisce. Inglese: _non-functional requirement_.
* __requisito utente__: Richiesta generale, ad alto livello. Inglese: _user requirement_.
* __responsabile di progetto (profilo professionale)__: Chi pianifica il progetto, assegna le persone ai ruoli giusti e rappresenta il progetto presso il fornitore e il committente. Inglese: _project manager_.
* __rete__: Grafo orientato. Inglese: _network_.
* __revisione esterna__: Ispezione ufficiale di un prodotto condotta da un'organizzazione indipendente da chi ha sviluppato il prodotto. Inglese: _audit_.
* __revisione interna__: Ispezione di un prodotto interna all'organizzazione che lo sviluppa. Inglese: _joint review_.
* __rischio__: Opposto di opportunità. Inglese: _risk_.
* __ritiro (di un prodotto)__: Momento in cui il prodotto cessa di essere seguito dai suoi creatori. Inglese: _retirement_.
* __ruolo__: Funzione aziendale assegnata a progetto; identifica capacità e compiti. Inglese: _role_.
* __scenario__: Sequenza di passi che descrive un esempio di interazione con un sistema.
* __sistema__: Insieme di componenti organizzati per compiere una o più funzioni. Inglese: _system_.
* __sistematico__: Che abbraccia un metodo. Inglese: _systematic_.
* __slack time__: Quantità di tempo tra la data minima a partire da cui un evento può accadere e la data massima oltre la quale esso ritarda gli eventi successivi.
* __sommario__: Breve riassunto del contenuto di un documento. Inglese: _abstract_.
* __SQL (Structured Query Language__: Linguaggio di programmazione dichiarativo basato sull'algebra relazionale che serve a creare, manipolare e interrogare basi di dati relazionali. Inglese: _SQL_.
* __stakeholder__: Persona a vario titolo coinvolta nel ciclo di vita di un software che ha influenza sul prodotto o sul processo.
* __standard di processo__: Riferimento di base generico usato come stile comune per lo svolgimento delle funzioni aziendali, pensato per una collettività di casi afferenti ad un certo dominio applicativo. Inglese: _process standard_.
* __strumento__: Insieme di concetti e di metodi, con delle tecnologie di supporto. Inglese: _tool_.
* __tecnica__: Ricetta applicata agli strumenti disponibili; modo con cui si usa uno strumento. Inglese: _technique_.
* __tecnologia__: Strumento sul quale si opera. Inglese: _technology_.
* __test__: Attività di analisi dinamica che osserva i risultati dell'esecuzione di un sistema (o parte di esso) sotto determinate condizioni.
* __test di integrazione__: Test che verifica la correttezza dell'integrazione di un insieme di unità in una componente del sistema in esame. Inglese: _integration test_.
* __test di sistema__: Test che verifica la copertura dei requisiti da parte del sistema in esame. Inglese: _system test_.
* __test di unità__: Test che verifica la correttezza di una singola unità del sistema in esame. Inglese: _unit test_.
* __test di validazione__: Test che verifica il soddisfacimento del capitolato d'appalto da parte del sistema in esame. Inglese: _validation test_.
* __test funzionale__: Test di unità che analizza la logica interna del codice di un'unità. Inglese: _functional test_.
* __test strutturale__: Test di unità che analizza soltanto il comportamento dell'unità e non la sua logica interna. Inglese: _structural test_.
* __TeX__: Linguaggio formale di composizione tipografica.
* __UML (Unified Modelling Language)__: Famiglia di notazioni grafiche che si basano su un singolo meta-modello e servono a supportare la descrizione e il progetto dei sistemi software. Inglese: _UML_.
* __unità__: Insieme coeso di moduli, appaltabili in realizzazione a un singolo programmatore; non ha sempre un corrispondente diretto in un linguaggio di programmazione. È anche la più piccola quantità di software che conviene verificare da sola. Inglese: _unit_.
* __validazione__: La garanzia che un prodotto soddisfi i requisiti da cui è nato. Inglese: _validation_.
* __valutazione__: Verifica quantificata. Inglese: _evaluation_.
* __verifica__: Valutare se un prodotto soddisfa requisiti, regole o altre condizioni necessarie. Inglese: _verification_.
* __verificatore (profilo professionale)__: Chi verifica il lavoro dei programmatori.
* __versione (di un CI)__: Istanza identificata di un CI nel tempo. Inglese: _version_.
* __walkthrough__: Tecnica di analisi statica che consiste nell'eseguire una lettura critica, ad ampio spettro, senza l'assunzione di presupposti.

